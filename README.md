OOAD 22/23

**Tim Zamger**

Članovi tima: Nedim Džajić, Nihad Baberović, Edwin Graca, Ajdin Šuta, Ada Džanko

**Projekat: Studentski informacioni sistem** 

Sistem omogućava upravljanje nastavnim i  administrativnim procesima na fakultetu.

Sistem predviđa tri vrste korisnika: studente, nastavno osoblje i studentsku službu, koji se prijavljuju na sistem svojim pristupnim podacima.

Student ima uvid u ostvareni rezultat na svim predmetima koje sluša po svim osnovama: evidentirano prisustvo, ostvareni bodovi na zadaćama, ostvareni bodovi na ispitima. Student ima uvid i u rezultat na predmetima na kojima je ocjena zaključena, kao i sumarni pregled ostvarenog rezultata na studiju kroz prikaz ocjena iz svih položenih predmeta te prikaz prosjeka po semestrima i godinama. Student dobija i informaciju da li zadovoljava kriterije za upis u narednu godinu studija. Ako to nije slučaj dobija informaciju da li ispunjava uvjete za koliziju. Kada nastavnik otvori prijave na ispit, student ima mogućnost prijave na ispit, ukoliko ispunjava postavljene uvjete za izlazak na ispit. Student može uputiti zahtjev ka studentskoj službi za izdavanje uvjerenja o položenim ispitima i/ili potvrde o redovnom studiju. Student može uređivati lične podatke svog profila koji se koriste na dokumentima koje izdaje studentska služba, ali eventualne izmjene treba da odobri studentska služba. Student dobija notifikaciju ukoliko je otvorena prijava na ispit, objavljeni ostvareni bodovi na zadaći i/ili rezultat ispita. Slanje zadaća se također obavlja kroz sistem, i to upload-om dokumenata na predviđeno mjesto.

Nastavno osoblje ima opcije unosa prisustva predavanjima i vježbama, otvaranje prijava za ispit uz postavljanje uvjeta za prijavu.  Nastavno osoblje unosi bodove sa zadaća i ispita, a postoji i opcija izmjene već unesenih bodova. Nastavno osoblje ima kompletan uvid u rezultate svakog studenta koji sluša predmet, kao i zbirne rezultate kroz izvještaj o predmetu. Nastavnik može postaviti obavještenje, te će svi studenti koji slušaju predmet dobiti notifikaciju.

Studentska služba vrši dodavanje novih studenata i članova nastavnog osoblja u sistem, kao i obradu zahtjeva studenata za ovjerenim uvjerenjima, kao i zahtjeva za promjenom ličnih podataka.
